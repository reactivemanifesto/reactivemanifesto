Il Manifesto dei Sistemi Reattivi
---------------------------------

Enti ed aziende operanti in vari settori stanno sperimentando in modo indipendente dei pattern architetturali per la creazione di sistemi software che appaiono simili tra loro. Questi sistemi si dimostrano robusti, resilienti e flessibili, e sono in grado di soddisfare al meglio le esigenze delle moderne applicazioni software.

Ciò avviene perchè i requisiti delle applicazioni software sono mutati drasticamente negli ultimi anni. Fino a pochi anni fa le applicazione di grandi dimensioni erano ancora caratterizzate dall'impiego di decine di server,da tempi di risposta nell'ordine dei secondi, ore di manutenzione offline e gigabyte di dati. Le applicazioni di oggi sono installate su ogni genere di device, da quelli mobili ai cluster cloud-based che utilizzano migliaia di processori multi-core. Gli utenti di queste applicazioni si aspettano tempi di risposta nell'ordine dei millisecondi e un uptime pari al 100%. L'unità di utilizzo dei dati è il Petabyte. Molto semplicemente, le esigenze delle applicazioni di oggi non possono essere soddisfatte dalle architetture software del passato.

Crediamo che sia necessario un approccio coerente all'architettura dei sistemi software, e crediamo che i suoi elementi chiave siano già individuabili singolarmente: siamo a favore di sistemi che siano Responsivi, Resilienti, Elastici e Orientati ai Messaggi. Li chiamiamo Sistemi Reattivi.

I Sistemi Reattivi sono flessibili, a basso accoppiamento e [scalabili](/it/glossary#Scalabilità): ciò li rende più semplici da sviluppare e malleabili al cambiamento. Tali sistemi sono di gran lunga più tolleranti ai [guasti](/it/glossary#Guasto) e, quando questi si verificano, reagiscono con eleganza piuttosto che con un disastro. I Sistemi Reattivi sono altamente responsivi, offrendo agli [utenti](/it/glossary/#Utente) un feedback concreto e interattivo.


*I Sistemi Reattivi sono:*

* <a name="Responsivi"></a>**Responsivi**: Il [sistema](/it/glossary#Sistema), risponde in maniaera tempestiva ogni volta che è possibile.
La responsività è la pietra miliare dell'usabilità e dell'utilità del sistema e, cosa ancora più importante, fa sì che i problemi vengano identificati velocemente e gestiti in modo efficace. I sistemi responsivi sono focalizzati a minimizzare il tempo di risposta, individuando per esso un limite massimo prestabilito in modo da garantire una qualità del servizio consistente nel tempo. Il comportamento consistente, di conseguenza, semplifica la gestione degil errori, genera fiducia negli utenti finali e predispone ad ulteriori interazioni con il sistema.
* <a name="Resilienti"></a>**Resilienti**: Il sistema resta responsivo anche in caso di [guasti](/it/glossary#Guasto). Ciò riguarda non solo i sistemi ad alta disponibilità o mission-critical: qualunque sistema non resiliente, a seguito di un guasto, smette di rispondere. La resilienza si acquisisce tramite [replica](/it/glossary#Replica), contenimento, [isolamento](/it/glossary#Isolamento) e [delega](/it/glossary#Delega). I guasti sono relegati all'interno di ogni [componente](/it/glossary#Componente), isolando così ogni componente dagli altri e quindi garantendo che parti del sistema possono andare in errore e ripristinarsi senza compromettere l'intero sistema. Il recupero di ogni componente viene delegato ad un altro componente (esterno) e l'alta disponibilità viene assicurata tramite replica, laddove necessario. I client di un componente non hanno quindi l'onere di gestirne i guasti.
* <a name="Elastici"></a>**Elastici**: Il sistema rimane responsivo sotto carichi di lavoro variabili nel tempo. I Sistemi Reattivi possono adattarsi a variazioni nella frequenza temporale degli input incrementando o decrementando le [risorse](/it/glossary#Risorsa) allocate al processamento degli stessi. Questo implica utilizzare architetture che non abbiano né risorse contese né colli di bottiglia, favorendo così la distribuibilità o la replica dei componenti e la ripartizione degli input su di essi. I Sistemi Reattivi permettono l'implementazione predittiva, oltre che Reattiva, di algoritmi scalabili perchè fondati sulla misurazione real-time delle performance. Tali sistemi, raggiungono l'[elasticità](/it/glossary#Elasticità) a costo contenuto su sistemi hardware e piattaforme software.
* <a name="Orientati ai Messaggi"></a>**Orientati ai Messaggi**: I Sistemi Reattivi si basano sullo [scambio di messaggi](/it/glossary#Orientamento-ai-messaggi) [asincrono](/it/glossary#Asincrono) per stabilire un confine tra i compoenti che possa garantirne il basso accoppiamento con gli altri, l'isolamento e la [trasparenza sul dislocamento](/it/glossary#Trasparenza-sul-dislocamento) e permetta di esprimere i [guasti](/it/glossary#Guasto) del componente sotto forma di messaggi. L'utilizzo di uno scambio esplicito di messaggi permette gestibilità del carico di lavoro, l'elasticità e il controllo del flusso calibrando e monitorando le code messaggi nel sistema ed applicando il [feedback di pressione](/it/glossary#Feedback-di-pressione) laddove necessario. Uno scambio di messaggi trasparente rispetto al dislocamento rende possibile, ai fini della gestione dei guasti, l'utilizzo degli stessi costrutti e semantiche sia su cluster che su singoli host. Uno stile di comunicazione [non bloccante](/it/glossary#Non-bloccante) fa sì che l'entità ricevente utilizzi le [risorse](/it/glossary#Risorsa) solo quando è attiva, il che porta ad un minor carico sul sistema.

I sistemi software di grandi dimensioni si compongono di sistemi più piccoli e dunque dipendono dalle proprietà Reattive dei loro costituenti. Ciò significa che i Sistemi Reattivi si fondano su principi di design che considerano tali proprietà ad ogni livello della scala architetturale, rendendo così componibili i sottosistemi Reattivi. I sistemi software più grandi al mondo hanno architetture basate sui principi Reattivi e riescono ad operare servendo miliardi di utenti ogni giorno: è giunto il momento di utilizzare questi principi con consapevolezza e dall'inizio del processo di design, evitando di riscoprirli ogni volta.

[Firma il manifesto](http://www.reactivemanifesto.org/#sign-button)
