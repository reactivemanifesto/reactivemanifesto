Reaktivní Manifest
----------------------

Organizace pracující napříč různými odvětvími vývoje software objevují nezávisle stále stejné vzory v návrhu a implementaci softwarových systémů. Takové systémy jsou pak robustnější, odolnější, pružnější a nabízejí řešení více odpovídající moderním požadavkům. 

V poslední době dochází k těmto proměnám na základě rapidních změn požadavků na sowftwarová řešení. Před pouhými pár lety měla rozsáhlá aplikace jen deset serverů, odezvu v sekundách, hodiny offline provozu kvůli údržbě a gigabyty dat. Dnešní aplikace běží na všem od mobílních telefonů po cloudové clustery s tisíci multi-core procesory. Uživatelé očekávají odezvu v rámci milisekund a 100% dostupnost; data měříne v petabytech. Dnešní požadavky nelze zkrátka uspokojit včerejšími strukturami.

Věříme, že je třeba uceleného přístupu k návrhu systémů, a že všechny nezbytné aspekty byly již pozpoznány: systém musí být responsivní, odolný, pružný a řízený zprávami. Takový systém potom nazýváme reaktivní.

Systémy navržené jako reaktivní jsou pružnější, volně provázané a [škálovatelné](/glossary#Scalability). Díky tomu je jejich vývoj snažší a změny jednodušší. Takové systémy jsou tolerantnější a reagují elegantněji k [poruchám](/glossary#Failure), mají vysokou odezvu a nabízejí [uživateli](/glossary#User) interaktivní zpětnou vazbu. 

*Reaktivní systém je:*

* <a name="Responsive"></a>**Responsivní**: [Systém](/glossary#System) odpoví v požadovaném čase, pokud je nějaká odpověď vůbec možná. Rychlá odezva je nejen předpoklad funkčnosti a použitelnosti, ale umožňuje také rychlou a efektivní detekci problémů. Responsivní systémy poskytují rapidní konzistentní časovou odezvu zajišťující spolehlivost služby. Tato konzistence usnadňuje zpracování chyb a zvyšuje důvěru v kvalitu služby, což podporuje nové iterace vývoje.
* <a name="Resilient"></a>**Odolný**: Systém zůstává responsivní i v případě [poruchy](/glossary#Failure). Toto neplatí pouze pro kritické systémy s garantovanou vysokou dostupností - každý neodolný systém je po poruše nedostupný. Odolnost je dosažena [replikací](/glossary#Replication), zamezením šíření poruchy, [izolací](/glossary#Isolation) and [delegací](/glossary#Delegation) zpracování chyby. Poruchu může vykazovat každá z [komponent](/glossary#Component) systému; izolací komponent lze dosáhnout stavu, kdy dojde v různých částech systému k výpadku v důsledku poruchy, aniž by došlo k výpadku systému jako celku. Zotavení každé z komponent je delegováno na jinou (externí) komponentu a dostupnost je zajištěna replikací tam, kde je to nezbytné. Uživatel dané komponenty tak není zatížen nutností zpracovat její případné chyby přímo.
* <a name="Elastic"></a>**Pružný**: Systém zůstává responsivní i při proměnlivé zátěži. Reaktivní systém umí reagovat na změny zátěže v podobě proměnlivé frekvence požadavků pomocí zvyšování či snižování [zdrojů](/glossary#Resource) přidělených dané službě. Pružný systém nemá žádné úzké hrdlo a umožňuje distribuci požadavků mezi komponentami pomocí sdílení nebo replikace. Reaktivní systémy podporují prediktivní škálovací algoritmy zohleňující míru zátěže v reálném čase. [Pružnost](/glossary#Elasticity) je takto dosažitelná i na bežných nenákladých zařízeních a platformách.
* <a name="Message-Driven"></a>**Zprávami-řízený**: Reaktivní systém je založen na [asynchronním](/glossary#Asynchronous) [zasílání zpráv](/glossary#Message-Driven) pro vytyčení jasné hranice mezi komponentami, což zajišťuje volnou provázanost, izolaci a [transparentnost polohy](/glossary#Location-Transparency). Tato hranice také umožňuje reprezentaci a delegaci zpracovaní [poruch](/glossary#Failure) ve formě zprávy. Řízení zprávami umožňuje také správu zátěže, pružnost a řížení toku dat pomocí správy a monitorování front zpráv a aplikací [back-pressure](/glossary#Back-Pressure) tam, kde třeba. Transparentnost polohy zpráv umožňuje komunikaci s komponentami pro kontrolu či správu poruch bez nutnosti změny kódu nebo sémantiky programu nezávisle na tom, zda se komponenta nachází ve vzdáleném clusteru nebo na stejném stroji. [Neblokující](/glossary#Non-Blocking) komunikace dovoluje příjemci [zdroje](/glossary#Resource) pouze konzumovat, zatímco tyto zůstávájí aktivní, což vede k nižším režijním nákladům.

Rozsáhlé systémy se skládájí z menších a závisí tedy na reaktivních vlastnostech svých komponent. To znamená, že reaktivní principy musí být aplikovány na všech úrovních abstrakce. Ty nejrozsáhlejší systémy na světě obsluhující miliardy uživatelů denně jsou na těchto principech postaveny. Je na čase aplikovat je vědomě hned od začátku vývoje namísto jejich objevování zpětně pokaždé znovu a znovu.

[Podepsat manifest](http://www.reactivemanifesto.org/#sign-button)
